南无·喝啰怛那·哆啰夜耶。
(ná mó ·hé là dá nā ·duō là yà yē)
南无·阿唎耶。
(ná mó ·ā lì yē。)
婆卢羯帝·烁钵啰耶。
(pó lú jié dì ·shuò bō là yē。)
菩提萨埵婆耶。
(pú tí sà duǒ pó yē。)
摩诃萨埵婆耶。
(mó hē sà duǒ pó yē。)
摩诃迦卢尼迦耶。
(mó hē jiā lú ní jiā yē。)
唵。
(ōng。)
萨皤啰罚曳。
(sà pó là fá yì。)
数怛那怛写。
(shù dá nā dá xià。)
南无悉吉利埵·伊蒙阿唎耶。
(ná mó xī jí lì duǒ·yī méng ā lì yē。)
婆卢吉帝·室佛啰楞驮婆。
(pó lú jí dì·shì fó là léng tuó pó。)
南无·那啰谨墀。
(ná mó·nā là jǐn chí。)
醯唎摩诃皤哆沙咩。
(xī lì mó hē pó duō shā miē。)
萨婆阿他·豆输朋。
(sà pó ā tuō·dòu shū péng。)
阿逝孕。
(ā shì yùn。)
萨婆萨哆·那摩婆萨哆·那摩婆伽。
(sà pó sà duō·ná mó pó sà duō·ná 
  mó pó qié。)
摩罚特豆。
(mó fá tè dòu。)
怛侄他。
(dá zhí tuō。)
唵·阿婆卢醯。
(ōng。·ā pó lú xī。)
卢迦帝。
(lú jiā dì。)
迦罗帝。
(jiā luó dì。)
夷醯唎。
(yí xī lì。)
摩诃菩提萨埵。
(mó hē pú tí sà duǒ。)
萨婆萨婆。
(sà pó sà pó。)
摩啰摩啰。
(mó là mó là。)
摩醯摩醯·唎驮孕。
(mó xī mó xī·lì tuó yùn。)
俱卢俱卢·羯蒙。
(jù lú jù lú·jié méng。)
度卢度卢·罚阇耶帝。
(dù lú dù lú·fá shé yē dì。)
摩诃罚阇耶帝。
(mó hē fá shé yē dì。)
陀啰陀啰。
(tuó là tuó là。)
地唎尼。
(dì lì ní。)
室佛啰耶。
(shì fó là yē。)
遮啰遮啰。
(zhē là zhē là。)
么么·罚摩啰。
(mó mó·fá mó là。)
穆帝隶。
(mù dì lì。)
伊醯伊醯。
(yī xī yī xī。)
室那室那。
(shì nā shì nā。)
阿啰嘇·佛啰舍利。
(ā là shēn·fó là shě lì。)
罚娑罚嘇。
(fá suō fá shēn。)
佛啰舍耶。
(fó là shě yē。)
呼卢呼卢摩啰。
(hū lú hū lú mó là。)
呼卢呼卢醯利。
(hū lú hū lú xī lì。)
娑啰娑啰。
(suō là suō là。)
悉唎悉唎。
(xī lì xī lì。)
苏嚧苏嚧。
(sū lú sū lú。)
菩提夜·菩提夜。
(pú tí yè·pú tí yè。)
菩驮夜·菩驮夜。
(pú tuó yè·pú tuó yè。)
弥帝利夜。
(mí dì lì yè。)
那啰谨墀。
(nā là jǐn chí。)
地利瑟尼那。
(dì lì sè ní nā。)
婆夜摩那。
(pó yè mó nā。)
娑婆诃。
(sā pó hē。)
悉陀夜。
(xī tuó yè。)
娑婆诃。
(sā pó hē。)
摩诃悉陀夜。
(mó hē xī tuó yè。)
娑婆诃。
(sā pó hē。)
悉陀喻艺。
(xī tuó yù yì。)
室皤啰耶。
(shì pó là yē。)
娑婆诃。
(sā pó hē。)
那啰谨墀。
(nā là jǐn chí。)
娑婆诃。
(sā pó hē。)
摩啰那啰。
(mó là nā là。)
娑婆诃。
(sā pó hē。)
悉啰僧·阿穆佉耶。
(xī là sēng·ā mù qié yē。)
娑婆诃。
(sā pó hē。)
娑婆摩诃·阿悉陀夜。
(sā pó mó hē·ā xī tuó yè。)
娑婆诃。
(sā pó hē。)
者吉啰·阿悉陀夜。
(zhě jí là·ā xī tuó yè。)
娑婆诃。
(sā pó hē。)
波陀摩·羯悉陀夜。
(bō tuó mó·jié xī tuó yè。)
娑婆诃。
(sā pó hē。)
那啰谨墀·皤伽啰耶。
(nā là jǐn chí·pó qié là yē。)
娑婆诃。
(sā pó hē。)
摩婆利·胜羯啰夜。
(mó pó lì·shèng jié là yè。)
娑婆诃。
(sā pó hē。)
南无喝啰怛那·哆啰夜耶。
(ná mó hé là dá nā·duō là yè yē。)
南无阿利耶。
(ná mó ā lì yē。)
婆嚧吉帝。
(pó lú jí dì。)
烁皤啰夜。
(shuò pó là yè。)
娑婆诃。
(sā pó hē。)
唵·悉殿都。
(ōng·xī diàn dū。)
漫多啰。
(màn duō là)
跋陀耶。
(bá tuó yě。)
娑婆诃。
(sā pó hē。)

大悲咒（End）


千手千眼观世音菩萨广大圆满无碍大
悲心陀罗尼经

　　如是我闻。一时释迦牟尼佛。在
补陀落迦山观世音宫殿宝庄严道场中
。坐宝师子座。其座纯以无量杂摩尼
宝而用庄严百宝幢幡周匝悬列。尔时
如来于彼座上。将欲演说总持陀罗尼
故。与无央数菩萨摩诃萨俱。其名曰
总持王菩萨宝王菩萨。药王菩萨药上
菩萨。观世音菩萨大势至菩萨。华严
菩萨大庄严菩萨。宝藏菩萨德藏菩萨
。金刚藏菩萨虚空藏菩萨。弥勒菩萨
普贤菩萨文殊师利菩萨。如是等菩萨
摩诃萨。皆是灌顶大法王子。又与无
量无数大声闻僧。皆行阿罗汉。十地
摩诃迦叶而为上首。又与无量梵摩罗
天。善吒梵摩而为上首。又与无量欲
界诸天子俱。瞿婆伽天子而为上首。
又与无量护世四王俱。提头赖吒而为
上首。又与无量天龙夜叉乾闼婆阿修
罗迦楼罗紧那罗摩睺罗伽人非人等俱
。天德大龙王而为上首。又与无量欲
界诸天女俱。童目天女而为上首。又
与无量虚空神。江海神泉源神河沼神
。药草神树林神舍宅神。水神火神地
神风神。土神山神石神。宫殿等神皆
来集会。时观世音菩萨。于大会中密
放神通。光明照曜十方刹土。及此三
千大千世界。皆作金色。天宫龙宫诸
尊神宫皆悉震动。江河大海铁围山须
弥山。土山黑山亦皆大动。日月珠火
星宿之光皆悉不现。于是总持王菩萨
。见此希有之相怪未（编者注：原文
为「末」，疑为「未」字之误。）曾
有。即从座起叉手合掌。以偈问佛。
如此神通之相是谁所放。以偈问曰。

谁于今日成正觉　普放如是大光明
十方刹土皆金色　三千世界亦复然
谁于今日得自在　演放希有大神力
无边佛国皆震动　龙神宫殿悉不安
今此大众咸有疑　不测因缘是谁力
为佛菩萨大声闻　为梵魔天诸释等
唯愿世尊大慈悲　说此神通所由以

　　佛告总持王菩萨言。善男子汝等
当知。今此会中有一菩萨摩诃萨。名
曰观世音自在。从无量劫来成就大慈
大悲。善能修习无量陀罗尼门。为欲
安乐诸众生故。密放如是大神通力。
佛说是语已。尔时观世音菩萨从座而
起整理衣服向佛合掌。白佛言世尊。
我有大悲心陀罗尼咒今当欲说。为诸
众生得安乐故。除一切病故。得寿命
故得富饶故。灭除一切恶业重罪故。
离障难故。增长一切白法诸功德故。
成就一切诸善根故。远离一切诸怖畏
故。速能满足一切诸希求故。惟愿世
尊慈哀听许。佛言善男子。汝大慈悲
安乐众生欲说神咒。今正是时宜应速
说。如来随喜诸佛亦然。观世音菩萨
重白佛言。世尊我念过去无量亿劫。
有佛出世。名曰千光王静住如来。彼
佛世尊怜念我故。及为一切诸众生故
。说此广大圆满无碍大悲心陀罗尼。
以金色手摩我顶上作如是言。善男子
汝当持此心咒。普为未来恶世一切众
生作大利乐。我于是时始住初地。一
闻此咒故超第八地。我时心欢喜故即
发誓言。若我当来堪能利益安乐一切
众生者。令我即时身生千手千眼具足
。发是愿已。应时身上千手千眼悉皆
具足。十方大地六种震动。十方千佛
悉放光明照触我身。及照十方无边世
界。从是已后。复于无量佛所无量会
中。重更得闻。亲承受持是陀罗尼。
复生欢喜踊跃无量。便得超越无数亿
劫微细生死。从是已来常所诵持未曾
废忘。由持此咒故。所生之处恒在佛
前。莲华化生不受胎藏之身。若有比
丘比丘尼优婆塞优婆夷童男童女欲诵
持者。于诸众生起慈悲心。先当从我
发如是愿。

南无大悲观世音　愿我速知一切法
南无大悲观世音　愿我早得智慧眼
南无大悲观世音　愿我速度一切众
南无大悲观世音　愿我早得善方便
南无大悲观世音　愿我速乘般若船
南无大悲观世音　愿我早得越苦海
南无大悲观世音　愿我速得戒定道
南无大悲观世音　愿我早登涅槃山
南无大悲观世音　愿我速会无为舍
南无大悲观世音　愿我早同法性身
　　我若向刀山　刀山自摧折
　　我若向火汤　火汤自消灭
　　我若向地狱　地狱自枯竭
　　我若向饿鬼　饿鬼自饱满
　　我若向修罗　恶心自调伏
　　我若向畜生　自得大智慧

　　发是愿已。至心称念我之名字。
亦应专念我本师阿弥陀如来。然后即
当诵此陀罗尼神咒。一宿诵满五遍。
除灭身中百千万亿劫生死重罪。观世
音菩萨复白佛言。世尊若诸人天。诵
持大悲章句者。临命终时十方诸佛皆
来授手。欲生何等佛上。随愿皆得往
生。复白佛言。世尊若诸众生。诵持
大悲神咒堕三恶道者。我誓不成正觉
。诵持大悲神咒者。若不生诸佛国者
。我誓不成正觉。诵持大悲神咒者。
若不得无量三昧辩才者。我誓不成正
觉。诵持大悲神咒者。于现在生中一
切所求若不果遂者。不得为大悲心陀
罗尼也。唯除不善除不至诚。若诸女
人厌贱女身欲成男子身。诵持大悲陀
罗尼章句。若不转女身成男子身者。
我誓不成正觉。生少疑心者必不果遂
也。若诸众生侵损常住饮食财物。千
佛出世不通忏悔。纵忏亦不除灭。今
诵大悲神咒即得除灭。若侵损食用常
住饮食财物。要对十方师忏谢然始除
灭。今诵大悲陀罗尼时。十方师即来
为作证明。一切罪障悉皆消灭。一切
十恶五逆。谤人谤法破斋破戒。破塔
坏寺偷僧祇物污净梵行。如是等一切
恶业重罪悉皆灭尽。唯除一事于咒生
疑者。乃至小罪轻业亦不得灭。何况
重罪。虽不即灭重罪。犹能远作菩提
之因。复白佛言世尊。若诸人天诵持
大悲心咒者。得十五种善生。不受十
五种恶死也。其恶死者。一切不令其
饥饿困苦死。二者不为枷禁杖楚死。
三者不为怨家仇对死。四者不为军阵
相杀死。五者不为豺狼恶兽残害死。
六者不为毒蛇蚖蝎所中死。七者不为
水火焚漂死。八者不为毒药所中死。
九者不为蛊毒害死。十者不为狂乱失
念死。十一者不为山树崖岸坠落死。
十二者不为恶人厌魅死。十三者不为
邪神恶鬼得便死。十四者不为恶病缠
身死。十五者不为非分自害死。诵持
大悲神咒者。不被如是十五种恶死也
。得十五种善生者。一者所生之处常
逢善王。二者常生善国。三者常值好
时。四者常逢善友。五者身根常得具
足。六者道心纯熟。七者不犯禁戒。
八者所有眷属恩义和顺。九者资具财
食常得丰足。十者恒得他人恭敬扶接
。十一者所有财宝无他劫夺。十二者
意欲所求皆悉称遂。十三者龙天善神
恒常拥卫。十四者所生之处见佛闻法
。十五者所闻正法悟甚深义。若有诵
持大悲心陀罗尼者。得如是等十五种
善生也。一切天人应常诵持勿生懈怠
观世音菩萨说是语已。于众会前合掌
正住。于诸众生起大悲心开颜含笑。
即说如是广大圆满无碍大悲心大陀罗
尼神妙章句陀罗尼曰。

　　南无喝啰怛那哆啰夜耶（一）南
无阿唎耶（二）婆卢羯帝烁钵啰耶（
三）菩提萨跢婆耶（四）摩诃萨跢婆
耶（五）摩诃迦卢尼迦耶（六）唵（
上声七）萨皤啰罚曳（八）数怛那怛
写（九）南无悉吉利埵伊蒙阿唎耶（
十）婆卢吉帝室佛啰楞驮婆（十一）
南无那啰谨墀（十二）醯唎摩诃皤哆
沙咩（羊鸣音十三）萨婆阿他豆输朋
（十四）阿逝孕（十五）萨婆萨哆那
摩婆伽（十六）摩罚特豆（十七）怛
侄他（十八）唵阿婆卢醯（十九）卢
迦帝（二十）迦罗帝（二十一）夷醯
唎（二十二）摩诃菩提萨埵（二十三
）萨婆萨婆（二十四）摩罗摩罗（二
十五）摩醯摩醯唎驮孕（二十六）俱
卢俱卢羯蒙（二十七）度卢度卢罚阇
耶帝（二十八）摩诃罚阇耶帝（二十
九）陀罗陀罗（三十）地利尼（三十
一）室佛啰耶（三十二）遮罗遮罗（
三十三）摩摩罚摩啰（三十四）穆帝
（口＊丽）（三十五）伊醯移醯（三
十六）室那室那（三十七）阿啰奖佛
啰舍利（三十八）罚沙罚奖（三十九
）佛罗舍耶（四十）呼嚧呼嚧摩啰（
四十一）呼嚧呼嚧醯利（四十二）娑
啰娑啰（四十三）悉利悉利（四十四
）苏嚧苏嚧（四十五）菩提夜菩提夜
（四十六）菩驮夜菩驮夜（四十七）
弥帝利夜（四十八）那啰谨墀（四十
九）地唎瑟尼那（五十）波夜摩那（
五十一）娑婆诃（五十二）悉陀夜（
五十三）娑婆诃（五十四）摩诃悉陀
夜（五十五）娑婆诃（五十六）悉陀
喻艺（五十七）室皤啰耶（五十八）
娑婆诃（五十九）那啰谨墀（六十）
娑婆诃（六十一）摩啰那啰（六十二
）娑婆诃（六十三）悉啰僧阿穆佉耶
（六十四）娑婆诃（六十五）娑婆摩
诃阿悉陀夜（六十六）娑婆诃（六十
七）者吉啰阿悉陀夜（六十八）娑婆
诃（六十九）波陀摩羯悉哆夜（七十
）娑婆诃（七十一）那啰谨墀皤伽啰
耶（七十二）娑婆诃（七十三）摩婆
利胜羯啰夜（七十四）娑婆诃（七十
五）南无喝啰怛那哆啰夜耶（七十六
）南无阿唎耶（七十七）婆嚧吉帝（
七十八）烁皤啰夜（七十九）娑婆诃
（八十）唵悉殿都曼哆啰钵默耶（八
十一）娑婆诃（八十二）

　　观世音菩萨说此咒已。大地六变
震动。天雨宝华缤纷而下。十方诸佛
悉皆欢喜。天魔外道恐怖毛竖。一切
众会皆获果证。或得须陀洹果。或得
斯陀含果。或得阿那含果。或得阿罗
汉果者。或得一地二地三地四地五地
。乃至十地者。无量众生发菩提心。

　　尔时大梵天王从座而起。整理衣
服合掌恭敬。白观世音菩萨言。善哉
大士我从昔来经无量佛会。闻种种法
种种陀罗尼。未曾闻说如此无碍大悲
心大悲陀罗尼神妙章句。唯愿大士为
我。说此陀罗尼形貌状相。我等大众
愿乐欲闻。观世音菩萨告梵王言。汝
为方便利益一切众生故。作如是问。
汝今善听吾为汝等略说少耳。观世音
菩萨言。大慈悲心是平等心。是无为
心是无染著心。是空观心是恭敬心。
是卑下心是无杂乱心无见取心。是无
上菩提心。是当知如是等心即是陀罗
尼相貌。汝当依此而修行之。大梵王
言。我等大众今始识此陀罗尼相貌。
从今受持不敢忘失。观世音言。若善
男子善女人。诵持此神咒者。发广大
菩提心。誓度一切众生身持斋戒。于
诸众生起平等心。常诵此咒莫令断绝
。住于净室澡浴清净著净衣服。悬幡
然灯香华百味饮食以用供养。制心一
处更莫异缘。如法诵持。是时当有日
光菩萨月光菩萨。与无量神仙。来为
作证益其效验。我时当以千眼照见千
手护持。从是以往所是世间经书悉能
受持。一切外道法术韦陀与籍亦能通
达。诵持此神咒者。世间八万四千种
病。悉皆治之无不差者。亦能使令一
切鬼神。降诸天魔制诸外道。若在山
野诵经坐禅。有诸山精杂魅魍魉鬼神
。横相恼乱心不安定者。诵此咒一遍
是。诸鬼神悉皆被缚也。若能如法诵
持。于诸众生起慈悲心者。我时当敕
一切善神龙王金刚密迹。常随卫护不
离其侧。如护眼睛如护已命。说偈敕
曰。
我遣密迹金刚士　乌刍君荼鸯俱尸
八部力士赏迦罗　常当拥护受持者
我遣摩醯那罗延　金刚罗陀迦毗罗
常当拥护受持者　我遣婆馺娑楼罗
满善车钵真陀罗　常当拥护受持者
我遣萨遮摩和罗　鸠阑单吒半只罗
常当拥护受持者　我遣毕婆伽罗王
应德毗多萨和罗　常当拥护受持者
我遣梵摩三钵罗　五部净居炎摩罗
常当拥护受持者　我遣释王三十三
大辩功德婆怛那　常当拥护受持者
我遣提头赖吒王　神母女等大力众
常当拥护受持者　我遣毗楼勒叉王
毗楼博叉毗沙门　常当拥护受持者
我遣金色孔雀王　二十八部大仙众
常当拥护受持者　我遣摩尼跋陀罗
散支大将弗罗婆　常当拥护受持者
我遣难陀跋难陀　婆伽罗龙伊钵罗
常当拥护受持者　我遣修罗乾闼婆
迦楼紧那摩睺罗　常当拥护受持者
我遣水火雷电神　鸠槃荼王毗舍阇
常当拥护受持者
　　是诸善神及神龙王神母女等。各
有五百眷属。大力夜叉常随拥护。诵
持大悲神咒者。其人若在空山旷野独
宿孤眠。是诸善神番代宿卫辟除灾障
。若在深山迷失道路。诵此咒故善神
龙王。化作善人示其正道。若在山林
旷野乏少水火。龙王护故化出水火。
观世音菩萨复为诵持者。说消除灾祸
清凉之偈。

若行旷野山泽中　逢值虎狼诸恶兽
蛇蚖精魅魍魉鬼　闻诵此咒莫能害
若行江湖沧海间　毒龙蛟龙摩竭兽
夜叉罗刹鱼鼋鳖　闻诵此咒自藏隐
若逢军阵贼围绕　或被恶人夺财宝
至诚称诵大悲咒　彼起慈心复道归
若为王官收录身　囹圄禁闭杻枷锁
至诚称诵大悲咒　官自开恩释放还
若入野道蛊毒家　饮食有药欲相害
至诚称诵大悲咒　毒药变成甘露浆
女人临难生产时　邪魔遮障苦难忍
至诚称诵大悲咒　鬼神退散安乐生
恶龙疫鬼行毒气　热病侵陵命欲终
至心称诵大悲咒　疫病消除寿命长
龙鬼流行诸毒肿　痈疮脓血痛叵堪
至心称诵大悲咒　三唾毒肿随口消
众生浊恶起不善　厌魅咒诅结怨仇
至心称诵大悲咒　厌魅还著于本人
恶生浊乱法灭时　淫欲火盛心迷倒
弃背妻婿外贪染　昼夜邪思无暂停
若能称诵大悲咒　淫欲火灭邪心除
我若广赞咒功力　一劫称扬无尽期

　　尔时观世音菩萨告梵天言。诵此
咒五遍。取五色线作索。咒二十一遍
结作二十一结系项。此陀罗尼是过去
九十九亿恒河沙诸佛所说。彼等诸佛
为诸行人。修行六度未满足者速令满
足故。未发菩提心者速令发心故。若
声闻人未证果者速令证故。若三千大
千世界内诸神仙人。未发无上菩提心
者令速发心故。若诸众生未得大乘信
根者。以此陀罗尼威神力故。令其大
乘种子法芽增长。以我方便慈悲力故
。令其所须皆得成办。大三千大千世
界。幽隐闇处三涂众生。闻我此咒皆
得离苦。有诸菩萨未阶初住者速令得
故。乃至令得十住地故。又令得到佛
地故。自然成就三十二相八十随形好
。若声闻人闻此陀罗尼一经耳者。修
行书写此陀罗尼者。以质直心如法而
住者。四沙门果不求自得。若三千大
千世界内。山河石壁四大海水能令涌
沸。须弥山及铁围山能令摇动。又令
碎如微尘。其中众生悉令发无上菩提
心。若诸众生现世求愿者。于三七日
净持斋戒。诵此陀罗尼必果所愿。从
生死际至生死际。一切恶业并皆灭尽
。三千大千世界内。一切诸佛菩萨。
梵释四天王神仙龙王悉皆证知。若诸
人天诵持此陀罗尼者。其人若在江河
大海中。沐浴其中众生。得此人浴身
之水沾著其身。一切恶业重罪悉皆消
灭。即得转生他方净土。莲华化生不
受胎身湿卵之身。何况受持读诵者。
若诵持者行于道路。大风时来吹此人
身毛发衣服。余风下过诸类众生。得
其人飘身风吹著身者。一切重罪恶业
并皆灭尽。更不受三恶道报常生佛前
。当知受持者福德果报不可思议。诵
持此陀罗尼者。口中所出言音若善若
恶。一切天魔外道天龙鬼神闻者。皆
是清净法音。皆于其人起恭敬心。尊
重如佛。诵持此陀罗尼者。当知其人
即是佛身藏。九十九亿恒河沙诸佛所
爱惜故。当知其人即是光明身。一切
如来光明照故。当知其人是慈悲藏。
恒以陀罗尼救众生故。当知其人是妙
法藏。普摄一切诸陀罗尼门故。当知
其人是禅定藏。百千三昧常现前故。
当知其人是虚空藏。常以空慧观众生
故。当知其人是无畏藏。龙天善神常
护持故。当知其人是妙语藏。口中陀
罗尼音无断绝故。当知其人是常住藏
。三灾恶劫不能坏故。当知其人是解
脱藏。天魔外道不能稽留故。当知其
人是药王藏。常以陀罗尼疗众生病故
。当知其人是神通藏。游诸佛国得自
在故。其人功德赞不可尽。善男子若
复有人。厌世间苦求长生乐者。在闲
净处清净结界。咒衣著。若水若食若
香若药皆咒一百八遍。服必得长命。
若能如法结界依法受持。一切成就。
其结界法者。取刀咒二十一遍。划地
为界。或取净水咒二十一遍。散著四
方为界。或取白芥子咒二十一遍。掷
著四方为界。或以想到处为界。或取
净灰咒二十一遍为界。或咒五色线二
十一遍。围绕四边为界。皆得。若能
如法受持自然克果。若闻此陀罗尼名
字者。尚灭无量劫生死重罪。何况诵
持者。若得此神咒诵者。当知其人已
曾供养无量诸佛。广种善根。若能为
诸众生拔其苦难。如法诵持者。当知
其人即是具大悲者。成佛不久。所见
众生皆悉为诵。令彼耳闻与作菩提因
。是人功德无量无边赞不可尽。若能
精诚用心身持斋戒。为一切众生忏悔
先业之罪。亦自忏谢无量劫来种种恶
业。口中馺馺诵此陀罗尼声声不绝者
。四沙门果此生即证。其利根有慧观
方便者。十地果位克获不难。何况世
间小小福报。所有求愿无不果遂者也
。若欲使鬼者。取野髑髅净洗。于千
眼像前设坛场。以种种香华饮食祭之
。日日如是七日。必来现身随人使令
。若欲使四天王者。咒檀香烧之。由
此菩萨大悲愿力深重故。亦为此陀罗
尼威神广大故。佛告阿难。若有国土
灾难起时。是土国王若以正法治国。
宽纵人物不枉众生赦诸有过。七日七
夜身心精进诵持如是大悲心陀罗尼神
咒。令彼国土一切灾难悉皆除灭。五
谷丰登万姓安乐。又若为于他国怨敌
。数来侵扰百姓不安。大臣谋叛疫气
流行。水旱不调日月失度。如是种种
灾难起时。当造千眼大悲心像面向西
方。以种种香华幢幡宝盖或百味饮食
至心。供养。其王又能七日七夜身心
精进。诵持如是陀罗尼神妙章句。外
国怨敌即自降伏。各还政治不相扰恼
。国土通同慈心相向。王子百官皆行
忠赤。妃后婇女孝敬向王。诸龙鬼神
拥护其国。雨泽顺时果实丰饶人民欢
乐。又若家内遇大恶病百怪竞起。鬼
神邪魔耗乱其家恶人横造口舌以相谋
害。室家大小内外不和者。当向千眼
大悲像前设其坛场。至心念观世音菩
萨。诵此陀罗尼满其千遍。如上恶事
悉皆消灭永得安隐。
　　阿难白佛言。世尊此咒名何云何
受持。佛告阿难。如是神咒有种种名
。一名广大圆满。一名无碍大悲。一
名救苦陀罗尼。一名延寿陀罗尼。一
名灭恶趣陀罗尼。一名破恶业障陀罗
尼。一名满愿陀罗尼。一名随心自在
陀罗尼。一名速超上地陀罗尼。如是
受持。阿难白佛言。世尊此菩萨摩诃
萨名字何等。善能宣说如是陀罗尼。
佛言此菩萨名观世音自在。亦名捻索
亦名千光眼。善男子此观世音菩萨。
不可思议威神之力。已于过去无量劫
中。已作佛竟号正法明如来。大悲愿
力。为欲发起一切菩萨。安乐成熟诸
众生故现作菩萨。汝等大众诸菩萨摩
诃萨梵释龙神。皆应恭敬莫生轻慢。
一切人天常须供养专称名号。得无量
福灭无量罪。命终往生阿弥陀佛国。
佛告阿难。此观世音菩萨所说神咒真
实不虚。若欲请此菩萨来。咒拙具罗
香三七遍烧菩萨即来。（拙具罗香安
息香也）若有猫儿所著者。取弭哩吒
那（死猫儿头骨也）烧作灰。和净土
泥。捻作猫儿形。于千眼像前。咒镔
铁刀子一百八遍。段段割之亦一百八
段。遍遍一咒一称彼名。即永差不著
。若为蛊毒所害者取药劫布罗（龙脑
香也）和拙具罗香。各等分。以井华
水一升。和煎取一升。于千眼像前咒
一百八遍。服即差。若为恶蛇蝎所螫
者。取干姜末咒一七遍。著疮中立即
除差。若为恶怨横相谋书者。取净土
或面或蜡捻作本形。于千眼像前。咒
镔铁刀一百八遍。一咒一截一称彼名
；烧尽一百八段。彼即欢喜终身厚重
相爱敬。若有患眼睛坏者。若青盲眼
暗者。若白晕赤膜无光明者。取诃梨
勒果庵摩勒果鞞醯勒果三种各一颗。
捣破细研。当研时唯须护净。莫使新
产妇人及猪狗见。口中念佛。以白蜜
若人乳汁。和封眼中。著其人乳要须
男孩子母乳。女母乳不成。其药和竟
。还须千眼像前咒一千八遍。著眼中
满七日。在深室慎风。眼睛还生。青
盲白晕者光奇盛也。若患疟病著者。
取虎豹豺狼皮咒三七遍。披著身上即
差。师子皮最上。若被蛇螫。取被螫
人结锛。咒三七遍。著疮中即差。若
患恶疟入心闷绝欲死者。取桃胶一颗
。大小亦如桃颗。清水一升和煎取半
升。咒七遍顿服尽即差。其药莫使妇
人煎。若患传尸鬼气伏尸连病者。取
拙具罗香咒三七遍。烧熏鼻孔中。又
取七丸如免粪。咒三七遍吞即差。慎
酒肉五辛及恶骂。若取摩那屎罗（雄
黄是也）和白芥子印成盐。咒三七遍
。于病儿床下烧。其作病儿即魔掣迸
走不敢住也。若患耳聋者。咒胡麻油
著耳中即差。若患一边偏风耳鼻不通
手脚不随者。取胡麻油煎青木香。咒
三七遍。摩拭身上永得除差。又方取
纯牛酥。咒三七遍摩亦差。若患难产
者。取胡麻油咒三七遍。摩产妇脐中
及玉门中即易生。若妇人怀妊子死腹
中。取阿波末利伽草（牛膝草也）一
大雨。清水二升和煎取一升。咒三七
遍。服即出一无苦痛。胎衣不出者。
亦服此药即差。若卒患心痛不可忍者
。名遁尸疰。取君柱鲁香（薰陆香）
乳头成者一颗。咒三七遍。口中嚼咽
不限多少。令变吐即差。慎五辛酒肉
。若被火烧疮。取热瞿摩夷（乌牛屎
也）。咒三七遍。涂疮上即差。若患
蛔虫咬心。取骨鲁末遮（白马尿也）
半升。咒三七遍服即差。重者一升。
虫如綟索出来。若患丁疮者。取凌锁
叶捣取汁。咒三七遍。沥著疮上即拔
根出立差。若患蝇螫眼中。骨鲁怛佉
（新驴屎也）滤取汁。咒三七遍。夜
卧著眼中即差。若患腹中痛。和井华
水和印成盐三七颗。咒三七遍。服半
升即差。若患赤眼者。及眼中有努肉
及有翳者。取奢奢弥叶（茍杞叶也）
捣滤取汁。咒三七遍。浸青钱一宿更
咒七遍。著眼中即差。若患畏夜不安
恐怖出入惊怕者。取白线作索。咒三
七遍。作二十一结系项。恐怖即除。
非但除怖亦得灭罪。若家内横起灾难
者。取石榴枝寸截一千八段。两头涂
酥酪蜜。一咒一烧尽千八遍一切灾难
悉皆除灭。要在佛前作之。若取白菖
蒲咒三七遍。系著右臂上。一切斗处
论义处皆得胜他。若取奢奢弥叶枝柯
寸截。两头涂真牛酥白蜜牛酥。一咒
一烧尽一千八段。日别三时时别一千
八遍。满七日咒师自悟通智也。若欲
降伏大力鬼神者。取阿唎瑟迦柴（木
患子也）。咒七七遍。火中烧。还须
涂酥酪蜜。要须于大悲心像前作之。
若取胡嚧遮那（牛黄是也）一大两。
著琉璃瓶中。置大悲心像前。咒一百
八遍。涂身点额一切天龙鬼神人及非
人皆悉欢喜也。若有身被枷锁者。取
白鸽粪咒一百八遍。涂于手上用摩枷
锁。枷锁自脱也。若有夫妇不和状如
水火者。取鸳鸯尾。于大悲心像前咒
一千八遍。带彼即终身欢喜相爱敬。
若有被虫食田苗及五果子者。取净灰
净沙或净水。咒三七遍。散田苗四边
虫即退散也。果树兼咒水洒者树上。
虫不敢食果也。佛告阿难。若为富饶
种种珍宝资具者。当于如意珠手。若
为种种不安求安隐者。当于罥索手。
若为腹中诸病。当于宝钵手。若为降
伏一切魍魉鬼神者。当于宝剑手。若
为降伏一切天魔神者。当于跋折罗手
。若为摧伏一切怨敌者。当于金刚杵
手。若为一切处怖畏不安者。当于施
无畏手。若为眼闇无光明者。当于日
精摩尼手。若为热毒病求清凉者。当
于月精摩尼手。若为荣官益职者。当
于宝弓手。若为诸善朋友早相逢者。
当于宝箭手。若为身上种种病者。当
于杨枝手。若为除身上恶障难者。当
于白拂手。若为一切善和眷属者。当
于胡瓶手。若为辟除一切虎狼豺豹诸
恶兽者。当于旁牌手。若为一切时处
好离官难者。当于斧钺手。若为男女
仆使者。当于玉环手。若为种种功德
者。当于白莲华手。若为欲得往生十
方净土者。当于清莲华手。若为大智
慧者。当于宝镜手。若为面见十方一
切诸佛者。当于紫莲华手。若为地中
伏藏者。当于宝箧手。若为仙道者。
当于五色云手。若为生梵天者。当于
军迟手。若为往生诸天宫者。当于红
莲华手。若为辟除他方逆贼者。当于
宝戟手。若为召呼一切诸天善神者。
当于宝螺手。若为使令一切鬼神者。
当于髑髅杖手。若为十方诸佛速来授
手者。当于数珠手。若为成就一切上
妙梵音声者。当于宝铎手。若为口业
辞辩巧妙者。当于宝印手。若为善神
龙王常来拥护者。当于俱尸铁钩手。
若为慈悲覆护一切众生者。当于锡杖
手。若为一切众生常相恭敬爱念者。
当于合掌手。若为生生之众不离诸佛
边者。当于化佛手。若为生生世世常
在佛宫殿中。不处胎藏中受身者。当
于化宫殿手。若为多闻广学者。当于
宝经手。若为从今身至佛身菩提心常
不退转者。当于不退金轮手。若为十
方诸佛速来摩顶授记者。当于顶上化
佛手。若为果蓏诸谷稼者。当于蒲萄
手。如是可求之法有其千条。今粗略
说少耳。
　　日光菩萨为受持大悲心陀罗尼者
。说大神咒而拥护之。
　　南无勃陀瞿（上声）那（上声）
迷（一）南无达摩莫诃低（二）南无
僧伽多夜泥（三）底（丁以切）哩部
毕萨（僧没切）咄（登没切）檐纳摩

　　诵此咒灭一切罪。亦能辟魔及除
天灾。若诵一遍礼佛一拜。如是日别
三时诵咒礼佛。未来之世所受身处。
当得一一相貌端正可喜果报。
　　月光菩萨亦复为诸行人。说陀罗
尼咒而拥护之。
　　深低帝屠苏吒（一）阿若蜜帝乌
都吒（二）深耆吒（三）波赖帝（四
）耶弥若吒乌都吒（五）拘罗帝吒耆
摩吒（六）沙婆诃
　　诵此咒五遍。取五色线作咒索。
痛处系。此咒乃是过去四十恒河沙诸
佛所说。我今亦说。为诸行人作拥护
故。除一切障难故。除一切恶病痛故
。成就一切诸善法故。远离一切诸怖
畏故。佛告阿难。汝当深心清净受持
此陀罗尼。广宣流布于阎浮提莫令断
绝。此陀罗尼能大利益三界众生。一
切患苦荣身者。以此陀罗尼治之无有
不差者。此大神咒咒干枯树尚得生枝
柯华果。何况有情有识众生。身有病
患治之不差者必无是处。善男子此陀
罗尼威神之力。不可思议不可思议叹
莫能尽。若不过去久远已来广种善根
。乃至名字不可得闻。何况得见。汝
等大众天人龙神。闻我赞叹皆应随喜
。若有谤此咒者。即为谤彼九十九亿
恒河沙诸佛。若于此陀罗尼生疑不信
者。当知其人永失大利。百千万劫常
沦恶趣无有出期。常不见佛不闻法不
睹僧。一切众会菩萨摩诃萨。金刚密
迹梵释四天龙鬼神。闻佛如来赞叹此
陀罗尼。皆悉欢喜奉教修行。